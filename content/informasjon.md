---
title: 'Informasjon om Tromsø astronomiforening'
cover:
    image: 'images/m31.jpg'
---
## Hvem er vi?

Tromsø Astronomiforening (TRAF) består av helt vanlige mennesker som har det til felles at de er fascinert av stjernehimmelen.

## Hva gjør vi?

### Medlemsmøter
TRAF har medlemsmøter i Tromsø kl 1900 andre onsdag i måneden i vinterhalvåret, hvor vi snakker om astronomirelaterte temaer. Det er foredrag, diskusjoner, og sosialt samvær rundt en kopp kaffe/te. Møtene er åpne for alle og har god takhøyde for spørsmål, kommentarer og innspill. Dersom det er klarvær hender det også at vi kjører ut av byen og setter opp et teleskop eller to for å observere stjernehimmelen.

Møteprogrammet ligger i [aktivitet-oversikten](https://www.tromsoastronomi.no/aktiviteter/).

### Observasjonsturer
Når det er godt vær prøver vi å ha noen observasjonsturer i Tromsøområdet.

Vi har også et observatorium i Skibotn, og arrangerer medlemsturer hit for å observere og fotografere objekter på stjernehimmelen, og diskutere dem. 

Vi vil spesielt følge med på astronomiske begivenheter og hvordan vi kan observere disse med kikkert eller det blotte øyet.

Planlagte aktiviteter ligger i aktivitetsoversikten.


## Bli medlem?

5 gode grunner for å bli medlem:

- Du kommer i kontakt med andre astronomiinteresserte
- Du holder deg orientert om hva som skjer på astronomifronten
- Du får tilbud om å være med på observasjonsturer og astroweekender
- Du får mulighet til å låne foreningens utstyr
- og du trenger ikke ha universitetsutdannelse i astrofysikk

For 2024/2025 er kontingent 300 kroner for vanlige medlemmer og 200 kroner for student/ungdom/familie-medlemmer, og gjelder per sesong (høst til vår). Medlemskontigent betales direkte til bankkonto 4750.07.90160, eller via vipps til Tromsø astronomiforening.

## Hvordan kommer du i kontakt med oss?

Kom på et av møtene våre eller send en e-post til <styret@tromsoastronomi.no>

Møtene våre er åpne for alle, det er bare å stikke innom om du lurer på noe astronomirelatert eller er nysgjerrig!


